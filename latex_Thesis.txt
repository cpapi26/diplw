\documentclass{article}
\usepackage[utf8]{inputenc}
\usepackage[T1]{fontenc}
\usepackage[greek,english]{babel}
\usepackage{amsmath}
\usepackage{amssymb}
\usepackage{graphicx}
\usepackage{amsfonts}
\usepackage{caption}
\usepackage{enumitem}
\usepackage{float}
\usepackage[LGR]{fontenc}

% Βασικές ρυθμίσεις για σωστή εμφάνιση αγγλικών όρων
\newcommand{\en}[1]{\foreignlanguage{english}{#1}}
\newcommand{\latin}[1]{\textlatin{#1}}
\newcommand{\tech}[1]{\texttt{#1}}  % για τεχνικούς όρους
\newcommand{\vect}[1]{\mathbf{#1}} % για διανύσματα

\title{Θεωρητικό Υπόβαθρο Μηχανικής Επαφής}
\author{}
\date{}

\begin{document}

\selectlanguage{greek}

\maketitle

\section{Θεωρητικό Υπόβαθρο}

\subsection{Εισαγωγή στη μηχανική επαφής}

Η μοντελοποίηση της επαφής μεταξύ σωμάτων αποτελεί ένα από τα πλέον κρίσιμα και σύνθετα ζητήματα στη μηχανική πολυσώματων συστημάτων \latin{(multibody dynamics)}, αλλά και στη μηχανική στερεών γενικότερα, ειδικά σε εφαρμογές υψηλών απαιτήσεων όπως η αλληλεπίδραση τροχού--ράγας σε σιδηροδρομικά συστήματα. Το πρόβλημα της επαφής εδράζεται πρωτίστως στη θεμελιώδη συνθήκη μη διείσδυσης \latin{(non-penetration condition)}, σύμφωνα με την οποία δύο στερεά σώματα δεν μπορούν να καταλάβουν τον ίδιο χώρο. Η συνθήκη αυτή μπορεί να επιβληθεί με διάφορους υπολογιστικούς μηχανισμούς, όπως η μέθοδος ποινής \latin{(penalty method)}, οι πολλαπλασιαστές \latin{Lagrange} και οι υβριδικές τεχνικές \latin{augmented Lagrangian}, κάθε μία με διαφορετικό βαθμό ακρίβειας και υπολογιστικού κόστους.

Πέρα από την επιβολή της γεωμετρικής συνθήκης, η ακριβής περιγραφή της δύναμης επαφής απαιτεί την επιλογή κατάλληλου φυσικού μοντέλου \latin{(constitutive law)}. Ιδιαίτερη σημασία έχουν οι παράμετροι επαφής, όπως η δυσκαμψία και η απόσβεση, οι οποίες μπορούν να εκτιμηθούν είτε θεωρητικά είτε πειραματικά. Επιπλέον, η προσομοίωση επαφής σε περιβάλλον πολλαπλής είναι κατ' ουσίαν μια επαναληπτική διαδικασία: ξεκινά με την υφιστάμενη γεωμετρία, ελέγχει για επαφή, υπολογίζει τις αντίστοιχες δυνάμεις, λύνει τις εξισώσεις ελαστικότητας και δυναμικής και ενημερώνει τη γεωμετρία, τις νέες θέσεις λόγω μετατοπίσεων.

Ιδιαίτερη δυσκολία παρουσιάζει η αποτίμηση των μηχανισμών μεταφοράς και απώλειας ενέργειας, όπως η υστέρηση \latin{(hysteresis loop)} στα διαγράμματα δύναμης--διείσδυσης. Ως εκ τούτου, η ακριβής μοντελοποίηση της αλληλεπίδρασης μεταξύ των σωμάτων επαφής είναι καθοριστική για την αξιόπιστη ανάλυση και βελτιστοποίηση της συμπεριφοράς πολυσώματων συστημάτων.

Συνεπώς, ανεξάρτητα από τη συγκεκριμένη εφαρμογή ή το βαθμό λεπτομέρειας, η αριθμητική μοντελοποίηση της επαφής μεταξύ δύο σωμάτων δομείται πάντοτε γύρω από τα ακόλουθα τέσσερα θεμελιώδη στάδια:

\begin{enumerate}
    \item Γεωμετρική αναπαράσταση των επιφανειών επαφής, μέσω αναλυτικών εξισώσεων, πολυωνυμικών προσεγγίσεων ή διακριτοποίησης.
    \item Ανίχνευση επαφής \latin{(contact detection)}, δηλαδή εντοπισμός σημείων ή περιοχών αλληλοεπικάλυψης και υπολογισμός της μεταξύ τους απόστασης ή διείσδυσης.
    \item Υπολογισμός απόκρισης επαφής \latin{(contact response)}, με την επιβολή της συνθήκης μη διείσδυσης μέσω κατάλληλου αριθμητικού χειρισμού και την επιλογή φυσικού μοντέλου για τη δύναμη επαφής.
    \item Επαναληπτική ενημέρωση τις αλλαγής γεωμετρίας ελαστικών ιδιοτήτων του υλικού και η διαδικασία επαναλαμβάνεται έως τη σύγκλιση.
\end{enumerate}

Τα στάδια αυτά αποτελούν το ενιαίο πλαίσιο εντός του οποίου αναπτύσσονται όλες οι σύγχρονες μεθοδολογίες προσομοίωσης επαφής στο πλαίσιο αυτό εντάσσεται και η παρούσα εργασία.

\subsubsection{Γεωμετρική αρχικοποίηση προβλήματος}

Η πρώτη και θεμελιώδης ενέργεια στη μοντελοποίηση της επαφής μεταξύ δύο σωμάτων είναι η γεωμετρική αναπαράστασή τους. Στόχος της αναπαράστασης είναι η δυνατότητα ακριβούς υπολογισμού της απόστασης ή του κενού μεταξύ των σωμάτων, ώστε να προσδιοριστεί αν βρίσκονται σε επαφή και να υπολογιστούν οι δυνάμεις που αναπτύσσονται. Η επιλογή της γεωμετρικής αναπαράστασης καθορίζει άμεσα την ακρίβεια των υπολογισμών επαφής και τη σταθερότητα των αριθμητικών λύσεων.

Έστω ότι τα σώματα A και B έχουν επιφάνειες $S_{A}$ και $S_{B}$, οι οποίες μπορούν να αναπαρασταθούν μαθηματικά μέσω παραμέτρων:

\begin{equation}
\overline{\vect{x}} = \vect{r}_{A}(u,v),\quad (u,v) \in \Omega_{A},\quad \vect{x} = \vect{r}_{B}(s,t),\quad (s,t) \in \Omega_{B}
\label{eq:surfaces}
\end{equation}

όπου $\vect{r}_{A}$, $\vect{r}_{B}$ είναι οι χάρτες των επιφανειών και $\Omega_{A}$, $\Omega_{B}$ τα αντίστοιχα πεδία παραμέτρων.

Υπάρχουνε διαφορετικοί τρόποι που μπορεί να προσεγγισθεί η γεωμετρία για την αντιμετώπιση των προβλημάτων. Παρακάτω εμφανίζονται διαφορετικές αναπαραστάσεις:

\paragraph{Αναλυτικές μέθοδοι}
Επιφάνειες μπορούν να οριστούν μέσω συναρτήσεων, π.χ.:

\begin{equation}
z = f(x,y),\quad (x,y) \in \Omega
\label{eq:analytic}
\end{equation}

Ειδικότερα για προσεγγίσεις γνωστών σχημάτων όπως κύλινδροι, σφαίρες δίνουν τη δυνατότητα πολύ γρηγορότερης αναπαράστασης των σωμάτων. Επιπλέον, οι μέθοδοι αυτές είναι ιδιαίτερα χρήσιμες για απλά προφίλ ή συμμετρικές επιφάνειες.

\paragraph{\latin{Spline / B-spline / NURBS} επιφάνειες}
Παρέχουν συνεχή, ομαλή μαθηματική αναπαράσταση που γεφυρώνει \latin{CAD} και \latin{solvers}.

Η γενική μορφή μιας τμηματικής πολυωνυμικής \latin{spline} (π.χ. \latin{cubic spline}) είναι:

\begin{equation}
S(x) =
\begin{cases}
P_{0}(x), & x \in [x_{0},x_{1}) \\
P_{1}(x), & x \in [x_{1},x_{2}) \\
\vdots & \\
P_{n-1}(x), & x \in [x_{n-1},x_{n}]
\end{cases}
\label{eq:splinepiecewise}
\end{equation}

Όπου $P_{i}(x)$ είναι πολύωνυμο βαθμού συνήθως 3 (\latin{cubic}):

\begin{equation}
P_{i}(x) = a_{i}(x - x_{i})^{3} + b_{i}(x - x_{i})^{2} + c_{i}(x - x_{i}) + d_{i}
\label{eq:cubicspline}
\end{equation}

Οι σταθερές $a_{i},b_{i},c_{i},d_{i}$ προσδιορίζονται ώστε να εξασφαλίζεται ομαλότητα στα σημεία σύνδεσης (\latin{knots}).

Αυτή η μορφή επιτρέπει την ομαλή μετάβαση μεταξύ των τμημάτων της καμπύλης.

Η γενική μορφή μιας \latin{B-spline} καμπύλης βαθμού $p$ είναι:

\begin{equation}
C(u) = \sum_{i=0}^{n} N_{i,p}(u) P_{i}
\label{eq:bspline}
\end{equation}

Όπου:
\begin{itemize}
    \item $N_{i,p}(u)$ είναι οι \latin{B-spline basis functions} βαθμού $p$
    \item $P_{i}$ είναι τα \latin{control points}
\end{itemize}

Οι \latin{B-spline basis functions} ορίζονται αναδρομικά:

Για βαθμό 0:
\begin{equation}
N_{i,0}(u) =
\begin{cases}
1, & u_{i} \leq u < u_{i+1} \\
0, & \text{αλλιώς}
\end{cases}
\label{eq:bspline0}
\end{equation}

Για βαθμό $p > 0$:
\begin{equation}
N_{i,p}(u) = \frac{u-u_{i}}{u_{i+p}-u_{i}} N_{i,p-1}(u) + \frac{u_{i+p+1}-u}{u_{i+p+1}-u_{i+1}} N_{i+1,p-1}(u)
\label{eq:bsplinep}
\end{equation}

Αυτή η μορφή επιτρέπει τον ακριβή έλεγχο του σχήματος της καμπύλης μέσω των \latin{control points}.

Η γενική μορφή \latin{NURBS} επιφάνειας είναι:

\begin{equation}
\vect{r}(u,v) = \frac{
\sum_{i=0}^{n} \sum_{j=0}^{m} N_{i,p}(u) M_{j,q}(v) P_{ij} w_{ij}
}{
\sum_{i=0}^{n} \sum_{j=0}^{m} N_{i,p}(u) M_{j,q}(v) w_{ij}
}
\label{eq:nurbs}
\end{equation}

Όπου:
\begin{itemize}
    \item $N_{i,p}$, $M_{j,q}$ είναι οι \latin{B-spline} συναρτήσεις βαθμού $p$ και $q$
    \item $P_{ij}$ τα \latin{control points}
    \item $w_{ij}$ τα βάρη
\end{itemize}

Αυτή η μαθηματική μορφή επιτρέπει την ακριβή πρόβλεψη του πλησιέστερου σημείου μεταξύ δύο επιφανειών.

Οι \latin{NURBS} επιφάνειες χρησιμοποιούνται συνήθως για εξαγωγή \latin{CAD} μοντέλων σε \latin{solvers} επαφής. Η μετατροπή σε διακριτή μορφή (\latin{mesh}) ή \latin{point cloud} επιτρέπει την αριθμητική επίλυση της επαφής. Οι διαδικασίες αυτές περιλαμβάνουν εξομάλυνση, διακριτοποίηση και βελτιστοποίηση του αριθμού των κόμβων ώστε να διατηρείται η ακρίβεια χωρίς υπερβολικό υπολογιστικό κόστος.

\paragraph{\latin{Mesh / Point clouds}}
\begin{itemize}
    \item \latin{Mesh}: Επιφάνειες διακριτοποιούνται σε τρίγωνα ή πολυγωνικά στοιχεία με κορυφές $v_{i}$, $i=1,...,N_{i}$.
    \item \latin{Point clouds}: Σημεία $\{ \vect{x}_{i} \}_{i=1}^{N}$ που προέρχονται από μέτρηση ή σάρωση.
\end{itemize}

Αυτές οι αναπαραστάσεις επιτρέπουν την αριθμητική εκτίμηση της απόστασης μεταξύ των σωμάτων σε κάθε χρονική στιγμή.

Το επόμενο ιδιαίτερο βήμα για το οποίο πρέπει να γίνει μοντελοποίηση της γεωμετρίας των δύο σωμάτων είναι η γεωμετρική συνθήκη μη διείσδυσης. Η φυσική αρχή της μη διείσδυσης μεταφράζεται μαθηματικά στην έννοια του κενώματος (\latin{gap function}). Θεωρούμε δύο σώματα, Α και Β, και ψάχνουμε να ορίσουμε την απόσταση μεταξύ τους.

Ο πιο κοινός τρόπος για τον ορισμό του $g$ βασίζεται στην έννοια της κοντινότερης απόστασης (\latin{minimum distance}). Για ένα δοκιμαστικό σημείο $\vect{x}$ που ανήκει στην επιφάνεια του σώματος Β, ορίζουμε το \latin{gap function} ως την απόσταση από το $\vect{x}$ προς την επιφάνεια του σώματος Α:

\begin{equation}
g(\vect{x}) = (\vect{x} - \overline{\vect{x}}) \cdot \vect{n}(\overline{\vect{x}})
\label{eq:gap}
\end{equation}

\begin{equation}
\vect{n}(\overline{\vect{x}}) = \frac{ \partial_{u} \vect{r}_{A} \times \partial_{v} \vect{r}_{A} }{ \| \partial_{u} \vect{r}_{A} \times \partial_{v} \vect{r}_{A} \| }
\label{eq:normal}
\end{equation}

όπου:
\begin{itemize}
    \item $\overline{\vect{x}}$ είναι το σημείο στην επιφάνεια του σώματος Α που βρίσκεται πλησιέστερα στο $\vect{x}$ (\latin{closest point projection})
    \item $\vect{n}(\overline{\vect{x}})$ είναι το μοναδιαίο κάθετο διάνυσμα στην επιφάνεια του Α στο σημείο $\overline{\vect{x}}$
\end{itemize}

Ερμηνεία του $g$:
\begin{itemize}
    \item $g > 0$: Τα σώματα δεν βρίσκονται σε επαφή. Η τιμή του $g$ αντιπροσωπεύει το πραγματικό κενό μεταξύ τους.
    \item $g = 0$: Τα σώματα έρχονται ακριβώς σε επαφή (\latin{"just contact"}).
    \item $g < 0$: Υπάρχει διείσδυση (\latin{penetration}) του σημείου $\vect{x}$ μέσα στο σώμα Α. Αυτή είναι η κατάσταση που πρέπει να αντιμετωπιστεί αλγοριθμικά.
\end{itemize}

Όταν $g \leq 0$, αναπτύσσεται μια δύναμη επαφής που αντιστέκεται στη διείσδυσης. Στη μηχανική πολυσώματων συστημάτων, αυτή η δύναμη συχνά αναπαρίσταται ως ένας πολλαπλασιαστής \latin{Lagrange}, που συμβολίζεται με $\lambda_{N}$.

\begin{itemize}
    \item $\lambda_{N}$: Αντιπροσωπεύει το μέγεθος της καθέτου αντίδρασης (\latin{normal contact force}). Είναι ένα βαθμωτό μέγεθος.
    \item Φυσική Σημασία: $\lambda_{N}$ είναι η πίεση ή η συνολική δύναμη που ασκείται αμοιβαία μεταξύ των σωμάτων στην κατεύθυνση της κάθετης.
\end{itemize}

Η σχέση μεταξύ του γεωμετρικού κενώματος $g$ και της δύναμης $\lambda_{N}$ δεν είναι απλή γραμμική σχέση, αλλά μια σχέση συμπληρωματικότητας. Αυτές οι συνθήκες για το πρόβλημα επαφής, διατυπώνονται ως εξής:

\begin{align}
g &\geq 0 \label{eq:signorini1} \\
\lambda_{N} &\geq 0 \label{eq:signorini2} \\
g \cdot \lambda_{N} &= 0 \label{eq:signorini3}
\end{align}

Αναλυτική Ερμηνεία:
\begin{enumerate}
    \item $g \geq 0$: Το κενό πρέπει να είναι μη αρνητικό (μη διείσδυση).
    \item $\lambda_{N} \geq 0$: Η δύναμη επαφής μπορεί μόνο να απωθεί (δεν υπάρχει "κόλληση" μεταξύ των σωμάτων).
    \item $g \cdot \lambda_{N} = 0$: Αυτή είναι η κρίσιμη συνθήκη. Σημαίνει ότι σε κάθε χρονική στιγμή, το $g$ και το $\lambda_{N}$ δεν μπορούν να είναι και τα δύο μη μηδενικά ταυτόχρονα.
    \begin{itemize}
        \item Αν $g \geq 0$ (δεν υπάρχει επαφή), τότε πρέπει $\lambda_{N} = 0$ (δεν ασκείται δύναμη).
        \item Αν $\lambda_{N} > 0$ (ασκείται δύναμη επαφής), τότε πρέπει $g = 0$ (τα σώματα είναι σε ακριβή επαφή, χωρίς διείσδυση).
    \end{itemize}
\end{enumerate}

Αυτό το σύνολο των ανισοτήτων και της εξίσωσης αποτελεί τον πυρήνα του προβλήματος μηχανικής επαφής και είναι γνωστό ως \latin{Signorini's problem} ή \latin{normal contact problem}.

\begin{figure}[H]
\centering
\includegraphics[width=0.8\textwidth]{media/image1.png}
\caption{Normal relative gap and normal contact force; b Signorini's normal problem}
\label{fig:signorini}
\end{figure}

Αυτή η διατύπωση είναι ουσιαστικά ένα πρόβλημα βελτιστοποίησης με περιορισμούς, όπου το σύστημα "επιλέγει" την τιμή της δύναμης $\lambda_{N}$ έτσι ώστε να ικανοποιούνται αυτές οι συνθήκες, με δεδομένη την κινηματική του κατάσταση.

\subsection{Λογική Ανίχνευσης Επαφής}

Η αναζήτηση επαφής ή διείσδυσης μεταξύ δύο σωμάτων βασίζεται σε μια λογική πορεία: στόχος είναι να βρεθεί το ελάχιστο και έπειτα προσδιορίσουμε το πρόσημο της συνάρτησης \latin{gap} στο ελάχιστο.

\begin{equation}
\textlatin{g}(A,B) = \min_{\vect{x} \in A,\, \vect{y} \in B} \| \vect{x} - \vect{y} \|
\label{eq:mindistance}
\end{equation}

Ωστόσο, στην πράξη, για λόγους υπολογιστικής αποδοτικότητας, χρησιμοποιούνται απλουστευμένες ή προσεγγιστικές μέθοδοι.

Η ανίχνευση της επαφής σε απλές, ιδεατές γεωμετρίες αποτελεί το πρώτο και πλέον θεμελιώδες βήμα στην εξέλιξη των θεωριών επαφής. Πριν την ανάπτυξη περίπλοκων αλγορίθμων για γενικευμένες \latin{CAD} επιφάνειες ή διακριτοποιημένα πλέγματα, η μελέτη επικεντρωνόταν σε απλά γεωμετρικά σχήματα, όπως σφαίρες, κύλινδροι και επίπεδα. Σε αυτά τα πλαίσια, η λογική της ανίχνευσης βασίζεται αποκλειστικά στη μέτρηση αποστάσεων μεταξύ κέντρων καμπυλότητας και στη συσχέτισή τους με τα χαρακτηριστικά μεγέθη των σωμάτων (π.χ. ακτίνες, γωνιακές θέσεις).

Η πλέον κλασική θεωρία επαφής είναι η θεωρία του \latin{Hertz} (η οποία παρουσιάζεται σε μετέπειτα υποκεφάλαιο). Η συμβολή της είναι διττή: αφενός παρέχει ένα σαφές κριτήριο ανίχνευσης επαφής, αφετέρου δίνει κλειστές μορφές για την κατανομή των πιέσεων και την παραμόρφωση στην περιοχή επαφής. Παρακάτω υπάρχουνε κάποιες περιπτώσεις που αναλύονται για βασικά γεωμετρικά σχήματα, με βάση τα οποία έγινε η αντίστοιχη απόδειξη στη θεωρία του \latin{Hertz}.

\paragraph{Απλές Γεωμετρίες}

Για σφαίρα--επίπεδο:
\begin{equation}
g = z_{C} - R
\end{equation}

Για σφαίρα--σφαίρα:
\begin{equation}
g = \| \vect{C}_{1} - \vect{C}_{2} \| - (R_{1} + R_{2})
\end{equation}

Η λογική επεκτείνεται μέσω της ελάχιστης απόστασης αξόνων ή τοπικών καμπυλοτήτων. Για παράλληλους κυλίνδρους, το πρόβλημα ισοδυναμεί με δισδιάστατη ανάλυση σφαιρών σε διατομή. Η λογική αυτή αποτέλεσε τη βάση της θεωρίας \latin{Hertz}, η οποία έδωσε όχι μόνο κριτήρια ανίχνευσης, αλλά και κλειστές μορφές για πιέσεις και παραμορφώσεις στην περιοχή επαφής.

Στις σύγχρονες εφαρμογές μηχανικής, οι επιφάνειες των σωμάτων σπάνια είναι ιδανικές και απλές. Οι περίπλοκες γεωμετρίες (π.χ. μοντέλα \latin{CAD}, \latin{mesh}, ελεύθερες μορφές) απαιτούν προηγμένες μεθόδους ανίχνευσης επαφής. Η \latin{gap function} είναι το πιο άμεσα σχετικό μέτρο επαφής. Ο άμεσος υπολογισμός της συνάρτησης \latin{gap} είναι δύσκολος και απαιτεί προηγμένες μεθόδους. Η δομή λογική έχει την πρώτη φάση που είναι η φάση ευρείας ανίχνευσης και μέσω διαφορετικών λογικών. Η πιο κοινή είναι η \latin{Bounding Volume Hierarchies (AABB, OBB)}:
Κάθε σώμα περικλείεται σε απλό σχήμα (\latin{box} ή \latin{sphere}). Επαφή αν τα \latin{volumes} τέμνονται.

Μαθηματικός Έλεγχος: Για δύο \latin{AABB} $A$, $B$ με όρια $[x_{\min}^{A},x_{\max}^{A}]$ κτλ:

\begin{equation}
\text{Επαφή} \Leftrightarrow 
\begin{cases}
x_{\min}^{A} \leq x_{\max}^{B} \land x_{\max}^{A} \geq x_{\min}^{B} \\
y_{\min}^{A} \leq y_{\max}^{B} \land y_{\max}^{A} \geq y_{\min}^{B} \\
z_{\min}^{A} \leq z_{\max}^{B} \land z_{\max}^{A} \geq z_{\min}^{B}
\end{cases}
\end{equation}

Αν οι παραπάνω ανισότητες ισχύουν για όλους τους άξονες, τα \latin{boxes} τέμνονται.

Αυτή είναι η βασική ιδέα της ευρείας ανίχνευσης, υπάρχουνε αρκετές παραλλαγές αλλά ουσιαστικά δεν είναι εκτός της γενικότερης απαίτησης.

Κατόπιν στην δευτερεύων φάση στενή ανίχνευση αναλόγως την προσέγγιση της γεωμετρίας υπάρχουν διαφορικές προσεγγίσεις. Ειδικότερα για την αναλυτική περίπτωση όπου μοντελοποιείται η γεωμετρία με αναλυτική μορφή (\latin{NURBS/ Splines}):

Η αναλυτική επίλυση είναι εφικτή μόνο όταν οι προς σύγκριση επιφάνειες μπορούν να εκφραστούν με απλές εξισώσεις (π.χ. δευτεροβάθμιες -- \latin{quadric} επιφάνειες). Ακόμη και τότε, το κριτήριο ελάχιστης απόστασης οδηγεί σε μη γραμμικά συστήματα εξισώσεων, των οποίων η λύση απαιτεί τη χρήση μεθόδων τύπου \latin{Lagrange multipliers} ή \latin{Newton-Raphson}.

Η γεωμετρία ορίζεται παραμετρικά:
\begin{equation}
d(u,v,s,t) = \| \vect{P}_{A}(u_{A},v_{A}) - \vect{P}_{B}(u_{B},v_{B}) \|
\end{equation}

όπου $\vect{P}_{A}$, $\vect{P}_{B}$ είναι οι παραμετρικοί περιγραφή των επιφανειών των σωμάτων.

και το ζητούμενο είναι η εύρεση του ελάχιστου αυτής της συνάρτησης:

\begin{equation}
\min_{\substack{(u_{A},v_{A}) \\ (u_{B},v_{B})}} \| \vect{P}_{A}(u_{A},v_{A}) - \vect{P}_{B}(u_{B},v_{B}) \|
\end{equation}

υπό τον περιορισμό:

\begin{equation}
\vect{n}_{A}(u_{A},v_{A}) \parallel \vect{n}_{B}(u_{B},v_{B})
\end{equation}

όπου $\vect{n}_{A}$, $\vect{n}_{B}$ είναι τα κανονικά διανύσματα στα αντίστοιχα σημεία.

Δηλαδή η λύση του συστήματος:

\begin{equation}
\frac{\partial d}{\partial u} = 0,\quad\frac{\partial d}{\partial v} = 0,\quad\frac{\partial d}{\partial s} = 0,\quad\frac{\partial d}{\partial t} = 0
\end{equation}

Επειδή το παραπάνω σύστημα δεν διαθέτει κλειστή μορφή, απαιτείται αριθμητική επίλυση, συνήθως μέσω μεθόδων βελτιστοποίησης. Η επιλογή καλής αρχικής εκτίμησης (\latin{initial guess}) είναι θεμελιώδης, καθώς το πρόβλημα χαρακτηρίζεται από πολλαπλά τοπικά ελάχιστα.

Για την αριθμητική επίλυση του παραπάνω προβλήματος, η μέθοδος \latin{Newton--Raphson} αποτελεί βασική επιλογή. Μετατρέπεται το πρόβλημα σε ένα μη γραμμικό σύστημα εξισώσεων, ορίζοντας τη συνάρτηση:

\begin{equation}
\vect{F}(u_{A},v_{A},u_{B},v_{B}) = \begin{pmatrix}
\vect{P}_{A}(u_{A},v_{A}) - \vect{P}_{B}(u_{B},v_{B}) \\
\vect{n}_{A}(u_{A},v_{A}) \times \vect{n}_{B}(u_{B},v_{B})
\end{pmatrix}
\end{equation}

και αναζητείται λύση $\vect{F} = 0$.

Για πολύπλοκες ή μη κυρτές επιφάνειες καθώς και λόγω έντονων απαιτήσεων για αναλυτικό υπολογισμό είναι απαραίτητη η αριθμητική προσέγγιση με μορφή πλέγματος. Συνηθίζεται να διακριτοποιούνται οι επιφάνειες ως πλέγμα τριγώνων:

\begin{equation}
S_{A} = \bigcup_{i=1}^{N_{A}} T_{i}^{A},\quad S_{B} = \bigcup_{j=1}^{N_{B}} T_{j}^{B}
\end{equation}

Το πρόβλημα επαφής είναι να βρεθούν τρίγωνα $T_{i}^{A}$, $T_{j}^{B}$ ώστε:

\begin{equation}
\min_{i,j} \min_{\vect{x} \in T_{i}^{A},\, \vect{y} \in T_{j}^{B}} \| \vect{x} - \vect{y} \|
\end{equation}

Για την αριθμητική επίλυση υπάρχουνε διαφορετικές αριθμητικές προσεγγίσεις. Ο πιο διαδεδομένος αλγόριθμος για έλεγχος τομής και ελάχιστης απόστασης μεταξύ δύο κυρτών πολυέδρων με χρήση υποστηρικτικών σημείων είναι ο \latin{GJK (Gilbert--Johnson--Keerthi)}. Στη σύγχρονη ακαδημαϊκή και βιομηχανική έρευνα αναπτύσσονται και πιο αποδοτικοί αλγόριθμοι, ωστόσο επειδή είναι ιδιαίτερα εκτενές το περιεχόμενο η επεξήγηση του θεωρείται εκτός του πλαισίου της διπλωματικής.

Τελική φάση αποτελεί η ανάλυση επαφής, κατά την οποία η καθαρά γεωμετρική πληροφορία της ανίχνευσης (\latin{gap}, σημεία επαφής, κανονικά διανύσματα) μετατρέπεται σε μηχανική αλληλεπίδραση. Για τις περιπτώσεις αριθμητικής μοντελοποίησης γεωμετρίας έχουν αναπτυχθεί αντίστοιχα αλγόριθμοι για πολύ αποδοτικό υπολογισμό όπως ο \latin{Expanding Polytope Algorithm (EPA)}, ο οποίος είναι και το απαραίτητο συμπλήρωμα για την λειτουργία του αλγόριθμου \latin{GJK} που αναφέρεται παραπάνω. Η επιβολή του περιορισμού $g \geq 0$ μπορεί να γίνει είτε μέσω μεθόδων \latin{penalty}, που εισάγουν ελαστική προσομοίωση με μικρή αποδεκτή διείσδυση, είτε μέσω \latin{Lagrange multipliers}, που επιβάλλουν τον περιορισμό ακριβώς χωρίς διείσδυση αλλά με αυξημένη αριθμητική πολυπλοκότητα. Σε πιο προχωρημένες περιπτώσεις, χρησιμοποιούνται υβριδικές τεχνικές όπως η μέθοδος \latin{Augmented Lagrangian}. Στο επόμενο υποκεφάλαιο δίνεται το θεωρητικό και μαθηματικό για το τρόπο με τον οποίο επιβάλλονται οι περιορισμοί.

\subsection{Αλγοριθμικές Μέθοδοι Επίλυσης της Συνθήκης Επαφής}

Η μαθηματική διατύπωση του προβλήματος \latin{Signorini}αποτελεί ένα Πρόβλημα Γραμμικής Συμπληρωματικότητας (\latin{Linear Complementarity Problem - LCP}). Η επίλυσή του σε ένα ψηφιακό περιβάλλον απαιτεί ειδικούς αλγοριθμικούς μηχανισμούς. Οι πιο κύριες μέθοδοι είναι οι ακόλουθες:

\subsubsection{Μέθοδος των Πολλαπλασιαστών \latin{Lagrange} (\latin{Lagrange Multipliers Method})}

Η μέθοδος των πολλαπλασιαστών \latin{Lagrange} εισάγει τις δυνάμεις επαφής ($\lambda_{N}$) ως πρωταρχικές μεταβλητές του συστήματος, ακριβώς ίσες με τους πολλαπλασιαστές \latin{Lagrange} που απαιτούνται για την επιβολή του περιορισμού $g \geq 0$.

Μηχανισμός:
Οι εξισώσεις κίνησης του συστήματος διατυπώνονται λαμβάνοντας υπόψη τους περιορισμούς επαφής μέσω της συνάρτησης \latin{Lagrangian}:

\begin{equation}
\mathcal{L}(u,\lambda_{N}) = \frac{1}{2}u^{T}Ku - u^{T}f + \lambda_{N}g(u)
\end{equation}

όπου $u$ είναι οι μετατοπίσεις, $K$ η μήτρα δυσκαμψίας, $f$ οι εξωτερικές δυνάμεις και $g(u)$ η συνάρτηση περιορισμού για την επαφή.
Η λύση του συστήματος δίνει ταυτόχρονα τις μετατοπίσεις και τις δυνάμεις επαφής $\lambda_{N}$.

Για κάθε πιθανό σημείο επαφής $i$, ο περιορισμός μη διείσδυσης εκφράζεται ως $g_{i}(u) \geq 0$.
Η επιβολή του περιορισμού γίνεται με την εισαγωγή πολλαπλασιαστή \latin{Lagrange} $\lambda_{i}$, που αντιπροσωπεύει τη δύναμη επαφής.
Η επαυξημένη συνάρτηση \latin{Lagrange} γράφεται ως:

\begin{equation}
\mathcal{L}(u,\lambda) = \Pi(u) + \sum_{i}\lambda_{i}g_{i}(u)
\end{equation}

όπου $\Pi(u)$ είναι το δυναμικό ενέργειας του συστήματος.

Η απαίτηση στάσιμης τιμής:

\begin{equation}
\frac{\partial\mathcal{L}}{\partial u} = 0,\quad\frac{\partial\mathcal{L}}{\partial\lambda} = 0
\end{equation}

οδηγεί στο μπλοκ σύστημα εξισώσεων:

\begin{equation}
\begin{bmatrix}
K & C^{T} \\
C & 0
\end{bmatrix}
\begin{bmatrix}
u \\
\lambda
\end{bmatrix}
= 
\begin{bmatrix}
F \\
g
\end{bmatrix}
\end{equation}

όπου $C$ είναι ο πίνακας των περιορισμών επαφής.

Η μέθοδος γενικεύεται για την ταυτόχρονη ανάλυση κανονικής και διατμητικής επαφής.

Η βασική αρετή της μεθόδου είναι ότι επιβάλλει με απόλυτη ακρίβεια τη συνθήκη μη διείσδυσης, εξαλείφοντας πλήρως κάθε αριθμητική διείσδυση μεταξύ των σωμάτων. Αυτό την καθιστά ιδιαίτερα αξιόπιστη σε εφαρμογές που απαιτούν υψηλή ακρίβεια, ενώ η μαθηματική της θεμελίωση προσδίδει γενίκευση και ευελιξία, επιτρέποντας τη μοντελοποίηση σύνθετων φαινομένων όπως τριβή ή μικροολίσθηση. Ωστόσο, η μέθοδος επιβαρύνει σημαντικά το υπολογιστικό κόστος, καθώς αυξάνει τον αριθμό των εξισώσεων που πρέπει να λυθούν και οδηγεί σε συστήματα αόριστου τύπου, κάτι που μπορεί να δυσκολέψει τη σύγκλιση. Επιπλέον, σε μεταβατικές καταστάσεις (π.χ. κατά την έναρξη ή αποδέσμευση επαφής), ενδέχεται να εμφανιστούν ασυνεχείς δυνάμεις.

\subsubsection{Μέθοδος Ποινής (\latin{Penalty Method})}

Η μέθοδος ποινής (\latin{penalty method}) αποτελεί μία από τις πιο διαδεδομένες τεχνικές για την επιβολή της συνθήκης μη διείσδυσης στη μηχανική επαφής. Σε αντίθεση με τους πολλαπλασιαστές \latin{Lagrange}, η \latin{penalty method} δεν εισάγει τον περιορισμό ως αυστηρή εξίσωση, αλλά προσθέτει έναν όρο "ποινής" στη συνάρτηση ενέργειας, ο οποίος τιμωρεί αριθμητικά την παραβίαση του περιορισμού.

Η βασική ιδέα είναι να επιτρέπεται μικρή διείσδυση μεταξύ των σωμάτων, αλλά να επιβάλλεται μια δύναμη αντίδρασης που αυξάνεται γραμμικά (ή μη γραμμικά) με το μέγεθος της διείσδυσης. Η δύναμη αυτή δρα ώστε να αποκατασταθεί η γεωμετρική συνθήκη επαφής.

Έστω το \latin{gap function} $g(u)$ που εκφράζει το κενό ή τη διείσδυση μεταξύ των σωμάτων. Η δύναμη επαφής (ποινή) ορίζεται ως:

\begin{equation}
\lambda_{N} = 
\begin{cases}
k_{p}\, g(u), & \text{αν } g(u) < 0 \\
0, & \text{αν } g(u) \geq 0
\end{cases}
\end{equation}

όπου $k_{p}$ είναι ο συντελεστής ποινής, τυπικά πολύ μεγάλος για να περιορίσει τη διείσδυση.

Η επίδραση της \latin{penalty method} στη συνολική ενέργεια του συστήματος δίνεται από την προσθήκη του όρου ποινής:

\begin{equation}
\Pi_{\text{penalty}}(u) = \frac{1}{2}k_{p}\,[g(u)]_{-}^{2}
\end{equation}

όπου $[g]_{-}$ δηλώνει το αρνητικό μέρος της $g$ (δηλαδή, $g$ όταν $g < 0$, και $0$ αλλιώς).

Οι εξισώσεις κίνησης προκύπτουν ως:

\begin{equation}
Ku + k_{p}g(u)\frac{\partial g}{\partial u} = f
\end{equation}

όπου ο δεύτερος όρος αντιπροσωπεύει τη δύναμη ποινής που δρα κατά την κατεύθυνση της διείσδυσης.

Η μέθοδος ποινής ξεχωρίζει για την απλότητα και την ευκολία υλοποίησής της, καθώς δεν απαιτεί την εισαγωγή νέων μεταβλητών και μπορεί να ενσωματωθεί χωρίς τροποποιήσεις στη δομή του συστήματος εξισώσεων. Παράλληλα, προσφέρει υπολογιστική αποδοτικότητα και ευελιξία, αφού εφαρμόζεται σε οποιαδήποτε γεωμετρική αναπαράσταση, είτε αναλυτική είτε διακριτοποιημένη. Το τίμημα αυτών των πλεονεκτημάτων είναι ότι η συνθήκη μη διείσδυσης δεν ικανοποιείται απόλυτα, αλλά μόνο προσεγγιστικά, επιτρέποντας μικρή διείσδυση. Επιπλέον, η επιλογή της τιμής του συντελεστή ποινής είναι κρίσιμη: αν είναι πολύ μικρός, η διείσδυση γίνεται υπερβολική, ενώ αν είναι πολύ μεγάλος, το σύστημα παρουσιάζει αριθμητική αστάθεια και δυσκολία σύγκλισης.

\subsubsection{Ενισχυμένη Μέθοδος \latin{Lagrange} (\latin{Augmented Lagrangian Method})}

Η μέθοδος \latin{Augmented Lagrange} συνδυάζει στοιχεία από τη μέθοδο ποινής και τους πολλαπλασιαστές \latin{Lagrange}, με στόχο να υπερβεί τα μειονεκτήματα της απλής \latin{penalty method} (π.χ. αριθμητική αστάθεια σε υψηλά \latin{penalty}) και να διατηρήσει την αυστηρότητα των περιορισμών, χωρίς να αυξάνει υπερβολικά το μέγεθος του συστήματος όπως η καθαρή μέθοδος \latin{Lagrange}.

Βασική φιλοσοφία της μεθόδου είναι η ταυτόχρονη χρήση ενός \latin{penalty} όρου και ενός πολλαπλασιαστή \latin{Lagrange}, οι οποίοι ενημερώνονται επαναληπτικά ώστε να επιβληθεί ο περιορισμός μη διείσδυσης με υψηλή ακρίβεια, αλλά με καλύτερη αριθμητική συμπεριφορά.

Για ένα περιορισμό επαφής $g(u) \geq 0$, η επαυξημένη Λαγκρανζιανή γράφεται ως:

\begin{equation}
\mathcal{L}_{\text{aug}}(u,\lambda_{N}) = \frac{1}{2}u^{T}Ku - u^{T}f + \lambda_{N}g(u) + \frac{1}{2}k_{p}[g(u)]_{-}^{2}
\end{equation}

όπου $k_{p}$ είναι ο συντελεστής ποινής. Ο \latin{penalty} όρος και ο πολλαπλασιαστής συνεργάζονται: ο \latin{penalty} όρος μειώνει τη διείσδυση, ενώ ο πολλαπλασιαστής βελτιώνει την επιβολή του περιορισμού.

Η ενημέρωση του πολλαπλασιαστή γίνεται επαναληπτικά, σύμφωνα με:

\begin{equation}
\lambda_{N}^{(k+1)} = \max\left( 0,\lambda_{N}^{(k)} + k_{p}g(u^{(k)}) \right)
\end{equation}

δηλαδή, αυξάνεται όταν υπάρχει διείσδυση, και διατηρείται μη αρνητικός.

Οι εξισώσεις κίνησης του \latin{augmented Lagrange} συστήματος μπορούν να γραφούν ως:

\begin{equation}
Ku + \lambda_{N}\frac{\partial g}{\partial u} + k_{p}g(u)\frac{\partial g}{\partial u} = f
\end{equation}

Η επίλυση γίνεται επαναληπτικά: σε κάθε βήμα, υπολογίζεται η λύση για $u$ και στη συνέχεια ενημερώνεται ο πολλαπλασιαστής $\lambda_{N}$ όπως παραπάνω.

Η ενισχυμένη μέθοδος \latin{Lagrange} επιχειρεί να συνδυάσει τα θετικά χαρακτηριστικά των δύο προηγούμενων προσεγγίσεων. Στην πράξη, ξεκινά ως μέθοδος ποινής και με τη βοήθεια επαναληπτικών βημάτων μειώνει τη διείσδυση σχεδόν στο μηδέν, χωρίς να απαιτεί υπερβολικά μεγάλο συντελεστή ποινής. Έτσι, προσφέρει μεγαλύτερη ακρίβεια από την κλασική \latin{penalty method}, ενώ παράλληλα παραμένει πιο αριθμητικά σταθερή. Επιπλέον, δίνει τη δυνατότητα στον χρήστη να ελέγχει το επίπεδο ακρίβειας μέσω του αριθμού επαναλήψεων. Το κύριο μειονέκτημα είναι το αυξημένο υπολογιστικό κόστος, αφού η διαδικασία απαιτεί πρόσθετους κύκλους επαναλήψεων για τη σύγκλιση.

Εκτός από τις κλασικές μεθόδους \latin{Lagrange}, \latin{Penalty} και \latin{Augmented Lagrangian}, υπάρχουν και προχωρημένες τεχνικές όπως η μέθοδος \latin{Barrier} που αποτρέπει απολύτως τη διείσδυση, και η μέθοδος \latin{Nitsche} που επιβάλλει ακριβείς περιορισμούς χωρίς πρόσθετες μεταβλητές. Αυτές οι μέθοδοι, αν και πιο πολύπλοκες στην υλοποίηση, προσφέρουν μοναδικά πλεονεκτήματα για ειδικές εφαρμογές.

Αν το δούμε με βάση τις τρεις μεθόδους:
\begin{itemize}
    \item \latin{Lagrange multipliers}: δίνουν ακριβή λύση, αλλά μπορεί να οδηγήσουν σε ασυνεχείς δυνάμεις κατά το "\latin{engagement}" και το "\latin{release}" της επαφής.
    \item \latin{Penalty method}: λόγω της ελαστικής φύσης της, παράγει πιο ομαλή δύναμη, αν και με μικρή παραβίαση της μη διείσδυσης.
    \item \latin{Augmented Lagrangian}: εξισορροπεί τα δύο, παρέχοντας υψηλή ακρίβεια αλλά και πιο \latin{smooth} απόκριση σε σχέση με την καθαρή μέθοδο \latin{Lagrange}.
\end{itemize}

Στα \latin{multibody dynamics} το βασικό ζητούμενο είναι πράγματι η ομαλή και φυσικά κατανεμημένη δύναμη επαφής. Αν η δύναμη παρουσιάζει ασυνέχειες ή απότομα άλματα, τότε το σύστημα μπορεί να οδηγηθεί σε αριθμητική αστάθεια, ανεπιθύμητες ταλαντώσεις ή και αποτυχία σύγκλισης στη λύση. Για τον λόγο αυτό, η \latin{penalty} ή η \latin{augmented Lagrangian} είναι συνήθως πιο κατάλληλες, αφού θυσιάζουν ένα ελάχιστο ποσοστό ακρίβειας προκειμένου να διασφαλίσουν αριθμητική σταθερότητα και ρεαλιστική δυναμική απόκριση.

\subsection{Εναλλαγή γεωμετρίας λόγω ελαστοπλαστικών ιδιοτήτων}

Η μέχρι τώρα ανάλυση επικεντρώθηκε στη γεωμετρική ανίχνευση επαφής και στη διατύπωση των αριθμητικών μεθόδων επιβολής της συνθήκης μη διείσδυσης. Ωστόσο, στην περίπτωση ελαστικών σωμάτων, η δύναμη επαφής δεν αποτελεί απλώς αποτέλεσμα της γεωμετρικής αλληλοεπικάλυψης∙ εξαρτάται άμεσα από την ίδια την παραμόρφωση του υλικού. Αυτό δημιουργεί μια αμφίδρομη εξάρτηση μεταξύ δύναμης και παραμόρφωσης:

\begin{equation}
F_{\text{contact}} = f(\delta)\quad\text{και}\quad\delta = g(F_{\text{contact}})
\end{equation}

όπου $\delta$ είναι η τοπική διείσδυση/παραμόρφωση. Η ύπαρξη αυτού του κλειστού βρόχου καθιστά το πρόβλημα κατ' ουσίαν μη γραμμικό και απαιτεί επαναληπτική επίλυση (\latin{nonlinear contact iteration}).

Η τυπική διαδικασία που ακολουθούν οι περισσότεροι αριθμητικοί \latin{solvers} συνοψίζεται στα εξής βήματα:

\begin{enumerate}
    \item Αρχική εκτίμηση επαφής με βάση την τρέχουσα γεωμετρία και υπολογισμός της κανονικής δύναμης μέσω \latin{penalty} ή \latin{Lagrange} νόμου.
    \item Επίλυση των εξισώσεων ελαστικότητας ή δυναμικής με το σύνολο των δυνάμεων, ώστε να προκύψουν νέες μετατοπίσεις του σώματος.
    \item Ενημέρωση γεωμετρίας και εκ νέου υπολογισμός του κενού (\latin{gap}), των κανονικών διευθύνσεων και της περιοχής επαφής.
    \item Επαναπροσδιορισμός των ενεργών σημείων επαφής (\latin{contact re-detection}), καθώς είναι πιθανό:
    \begin{itemize}
        \item νέα σημεία να εισέλθουν στην επαφή,
        \item υφιστάμενα σημεία να αποκολληθούν,
        \item οι κανονικές διευθύνσεις να αναπροσαρμοστούν λόγω καμπυλότητας.
    \end{itemize}
    \item Έλεγχος σύγκλισης σε όρους δύναμης και παραμόρφωσης. Αν η διαφορά από το προηγούμενο βήμα είναι πάνω από το επιτρεπτό όριο, η διαδικασία επαναλαμβάνεται από το Βήμα 1.
\end{enumerate}

Ακολουθεί το διάγραμμα λογικής ροής:

\begin{figure}[H]
\centering
\includegraphics[width=0.6\textwidth]{media/image2.png}
\caption{Διάγραμμα ροής επαναληπτικής διαδικασίας επαφής}
\label{fig:flowchart}
\end{figure}

Σε γενικότερο βαθμό αυτά είναι βήματα που αποτελούν τη θεμελίωση του προβλήματος της μοντελοποίησης της αφενός κάθετης δύναμης και αφετέρου της εφαπτομενικής δύναμης επαφής, η τελευταία αποτελεί συνήθως την τριβή. Υπάρχουνε σημαντικές προσθήκες για την μοντελοποίηση και άλλων φαινομένων όπως \latin{adhesion}, \latin{stitch}, φαινομένων \latin{plasticity}. Ωστόσο ενσώματωση πολυπλοκότερων μοντέλων θεωρείται ότι είναι εκτός των ορίων της διπλωματικής.

\section{Βασικά μοντέλα επαφής μεθόδου penalty}

\subsection{Μοντέλο \latin{Hertz}}

Το 1882, εισήχθη μία θεωρία μοντελοποίησης της μηχανικής επαφής η οποία λαμβάνει υπόψη το σχήμα των επιφανειών στην περιοχή επαφής. Αυτή η θεωρία, γνωστή ως θεωρία του \latin{Hertz} [1], είναι θεμελιώδης για την κατανόηση της επαφής τροχού-ράγας και έχει σημαντικές εφαρμογές στη μηχανική και τις μεταφορές.

Βασικές Υποθέσεις:
\begin{itemize}
    \item Συνεχείς και λείες επιφάνειες: Οι επιφάνειες είναι ακριβώς καθορισμένες γεωμετρικά (χωρίς τραχύτητα) και αρχικά εφάπτονται σε ένα σημείο (ή γραμμή για κυλινδρικές γεωμετρίες).
    \item Μικρές παραμορφώσεις: Η παραμόρφωση λόγω επαφής είναι πολύ μικρότερη από τις διαστάσεις των σωμάτων.
    \item Τοπική επίδραση: Η κατανομή τάσεων επηρεάζει μόνο μια μικρή περιοχή γύρω από το σημείο επαφής.
    \item Απουσία τριβής: Θεωρείται μόνο κανονική (\latin{normal}) δύναμη, χωρίς διατμητικές τάσεις.
    \item Γραμμική ελαστικότητα: Τα υλικά υπακούν στο νόμο του \latin{Hooke}, χωρίς πλαστικές παραμορφώσεις.
\end{itemize}

Για την επαφή, οι δύο εξωτερικές επιφάνειες του τροχού και της ράγας προσεγγίζονται ως δύο ελλειψοειδή με ισοδύναμες ακτίνες, οι οποίες περιγράφονται από τις ακτίνες $R_{w}$, $R_{r}$. Οι ακτίνες καμπυλότητας στις δύο κάθετες διευθύνσεις ($x$, $y$) υπολογίζονται από:

\begin{equation}
\frac{1}{R_{x}} = \frac{1}{R_{1x}} + \frac{1}{R_{2x}},\quad\frac{1}{R_{y}} = \frac{1}{R_{1y}} + \frac{1}{R_{2y}}
\end{equation}

όπου οι δείκτες 1 και 2 αφορούν τον τροχό και τη ράγα αντίστοιχα.

Το ισοδύναμο μέτρο ελαστικότητας των δύο σωμάτων δίνεται από:

\begin{equation}
\frac{1}{E^{*}} = \frac{1 - \nu_{1}^{2}}{E_{1}} + \frac{1 - \nu_{2}^{2}}{E_{2}}
\end{equation}

όπου $E_{1}$, $E_{2}$ τα μέτρα ελαστικότητας και $\nu_{1}$, $\nu_{2}$ οι λόγοι \latin{Poisson}.

Η περιοχή που υπόκειται σε φορτίο θεωρείται ότι αποτελεί μια μικρή ελλειπτική περιοχή. Το εμβαδόν της περιοχής επαφής δίνεται από:

\begin{equation}
A = \pi ab
\end{equation}

όπου $a$ και $b$ είναι οι ημιάξονες της ελλειπτικής περιοχής επαφής.

Οι ημιάξονες αυτοί υπολογίζονται από τις παρακάτω σχέσεις:

\begin{equation}
a = \left( \frac{3F_{N}R^{*}}{2E^{*}} \cdot \frac{1}{k} \right)^{1/3}
\end{equation}

\begin{equation}
b = k \cdot a
\end{equation}

όπου $F_{N}$ η κανονική δύναμη επαφής, $R^{*}$ η ισοδύναμη ακτίνα καμπυλότητας, $k$ ο λόγος των ημιάξονων, ο οποίος εξαρτάται από τις τοπικές ακτίνες καμπυλότητας.

Στην απλή περίπτωση που οι ακτίνες είναι ίσες ($R_{x} = R_{y}$), τότε $a = b$ και η περιοχή επαφής είναι κυκλική.

Η μέγιστη πίεση στην περιοχή επαφής δίνεται από:

\begin{equation}
p_{0} = \frac{3F_{N}}{2\pi ab}
\end{equation}

Η κατανομή της πίεσης μέσα στην περιοχή επαφής είναι ελλειπτική:

\begin{equation}
p(x,y) = p_{0}\sqrt{1 - \left( \frac{x}{a} \right)^{2} - \left( \frac{y}{b} \right)^{2}}
\end{equation}

Η μορφή της στο δισδιάστατο επίπεδο:

\begin{figure}[H]
\centering
\includegraphics[width=0.4\textwidth]{media/image3.png}
\caption{2D Hertzian contact model for two infinitely long cylinders}
\label{fig:hertz2d}
\end{figure}

Παρακάτω ακολουθεί ένα σχήμα δομής της μοντελοποίησης για την περίπτωση διεπαφής τροχού-ράγας:

\begin{figure}[H]
\centering
\includegraphics[width=0.8\textwidth]{media/image4.png}
\caption{Ορισμός ακτινών για τη μοντελοποίηση Hertz}
\label{fig:hertz_geometry}
\end{figure}

Παρότι η μέθοδος \latin{Hertz} είναι αποτελεσματική για σφαιρικές ή απλές γεωμετρίες, στην επαφή τροχού-ράγας εμφανίζονται σημαντικοί περιορισμοί:

\begin{itemize}
    \item Δυναμική Μεταβολή Γεωμετρίας: Η κωνικότητα του τροχού και η καμπυλότητα της ράγας οδηγούν σε συνεχή μεταβολή των ισοδύναμων ακτίνων $R_{w}$, $R_{r}$ κατά τη διάρκεια κύλισης. Η επαφή δεν παραμένει σε σταθερό σημείο, αλλά μετακινείται διαρκώς, αλλάζοντας τις συνθήκες επαφής.
    \item Αποδεικνύεται από πειραματικά δεδομένα ότι η μορφή της κατανομής της δύναμης δεν είναι ελλειπτικής γεωμετρίας.
\end{itemize}

\subsection{Μοντέλο \latin{Multi-Hertzian}}

Για την αντιμετώπιση των περιορισμών της κλασικής θεωρίας του \latin{Hertz}, χρησιμοποιείται η \latin{Multi-Hertzian} μέθοδος (ή \latin{Discrete Multi-Hertzian} approach), η οποία αποτελεί μια οργανωμένη προσέγγιση για τη μοντελοποίηση της διεπαφής τροχού-ράγας. Αυτή η μέθοδος είναι ιδιαίτερα χρήσιμη σε περιπτώσεις όπου οι γεωμετρίες των τροχών και των ραγών δεν είναι ομοιόμορφες ή παρουσιάζουν πολύπλοκες καμπυλότητες.

Η \latin{Multi-Hertzian} μέθοδος χωρίζει την περιοχή επαφής σε πολλές υποπεριοχές, καθεμία από τις οποίες έχει δικές της ακτίνες καμπυλότητας και τοπικό σύστημα συντεταγμένων. Σε κάθε υποπεριοχή εφαρμόζεται ξεχωριστά η θεωρία του \latin{Hertz}:

Για κάθε υποπεριοχή:
\begin{itemize}
    \item Υπολογίζονται τοπικές ακτίνες $R_{xi}$, $R_{yi}$
    \item Υπολογίζεται τοπικό $E_{i}$
    \item Εφαρμόζονται οι τύποι \latin{Hertz} για $a_{i}$, $b_{i}$, $p_{0,i}$
\end{itemize}

Η συνολική κατανομή πίεσης και η συνολική δύναμη προκύπτει από το άθροισμα των επιμέρους συμβολών:

\begin{equation}
F_{N,\text{συνολική}} = \sum_{i = 1}^{n}F_{N,i}
\end{equation}

Παρακάτω εμφανίζεται η γεωμετρία των υποπεριοχών:

\begin{figure}[H]
\centering
\includegraphics[width=0.6\textwidth]{media/image5.gif}
\caption{Wheel--rail contact mechanics - Multi-Hertzian approach}
\label{fig:multihertz}
\end{figure}

Αυτή η προσέγγιση επιτρέπει τη λεπτομερή ανάλυση της επαφής και την προσαρμογή σε πολύπλοκες γεωμετρίες.

\begin{itemize}
    \item Βελτιωμένη Ακρίβεια: Η \latin{Multi-Hertzian} μέθοδος επιτρέπει την ακριβή μοντελοποίηση των μη-ομοιόμορφων γεωμετριών που εμφανίζονται στους τροχούς και στις ράγες.
    \item Δυνατότητα Ανάλυσης Πολυάριθμων Σημείων Επαφής
    \item Αξιολόγηση Φθοράς και Απόδοσης
    \item Προσαρμοστικότητα
\end{itemize}

Η \latin{Multi-Hertzian} μέθοδος έχει μεγαλύτερες υπολογιστικές απαιτήσεις λόγω της διακριτοποίησης των δύο επιφανειών. Αυτό σημαίνει ότι απαιτεί περισσότερους υπολογιστικούς πόρους και χρόνο για την ανάλυση, γεγονός που μπορεί να περιορίσει τη χρήση της σε πραγματικό χρόνο ή σε εφαρμογές που απαιτούν γρήγορες αποφάσεις.

\end{document}